<title>Klimat - Trakorien</title>

# 13. Klimat

(För den som spelar med Gigantregler)

**Villkor:** FV Geografi eller FV Områdeskännedom.

## Klimat till sjöss

Lågtryck rullar för det mesta in över Trakorien från västsidan. Vid Ferrofagernas arkipelag böjer de som regel av åt norr eller söder, sannolikt beroende på det starka magnetfältet vilket tjänar som sköld.

Vidare mojnar all vind som vågar sig in över det döda Laabne, medan vädret runt Krindenmaar kan påverkas hur som helst av landets underliga krafter.

Dessa faktorer, tillsammans med de höga bergen i Kargom, Klagga och Ziddisbar skiljer ut tre olika vindområden: Nordhavet, Sydhavet och Trakoriska sjön mellan öarna.

## Klimat till lands

Man kan urskilja fyra huvudklimat i Trakorien.

#### Typ I - stäppklimat i Fokale

Detta varma, torra klimat är ovanligt så här långt norrut. Värmen skapas av den kilometerhöga Kargomväggen, en lodrät klippvägg i norr, som för länge sedan glaserades av stark hetta så att den speglar solljuset ner över Fokalerslätten och höjer temperaturen nästan tio grader jämfört med omgivande områden. Samtidigt hindras regnmoln från havet av höga berg i väster.

Hettan från Fokalerslätten rinner ut över Nastrôl och norra Moskorien som därför har ett liknande klimat.

#### Typ II - Inlandsklimat på Paratorna, Saphyna och östra Palamux

De uppräknade delarna ligger i viss regnskugga bakom Palamux och Krindenland (se klimat till sjöss) och har därför ett torrare, mer temperaturskiftande klimat än öar brukar hålla sig med. Denna typ av klimat förekommer annars oftare i inlandet.

#### Typ III - Kustklimat på Trinsmyra och sydvästra Palamux

De nämnda delarna har ett mer normalt kustklimat med fuktigt milt väder året om.

#### Typ IV - Stormbältet över nordvästra Palamux och Trinsmyra

De glest befolkade, nordvästliga delarna av det Trakoriska riket har ett hårdare klimat med stormväder från de stora haven.

```
Månadstemp      I    II   III    IV
 1. Persil     ±0    -7    -2    -5
 2. Gyrsag     +5    -5    -3    -5
 3. Fateska   +10    ±0    +2    ±0
 4. Iskamsi   +15    +7    +5    +5
 5. Misiska   +20   +15   +10   +10
 6. Minde     +25   +20   +15   +15
 7. Melendo   +30   +25   +20   +15
 8. Byrdo     +20   +20   +15   +15
 9. Giren     +15   +12   +15    +5
10. Taragan   +15    +5   +10    +5
11. Nusin     +10    +2    +5    +2 
12. Tannan     +5    -2    ±0    ±0

Stabilitet    98%   93%   87%   80%

Vind
I         II        III       IV
Blåst     Blåst     Storm     Storm
Bris      Blåst     Blåst     Storm
Bris      Bris      Blåst     Blåst
Bris      Bris      Bris      Blåst
Bris      Stiltje   Stiltje   Blåst
Stiltje   Stiltje   Stiltje   Stiltje

Nederbörd
Kraftig   Kraftig   Kraftig   Massiv
Vxl moln  Lätt      Kraftig   Kraftig
Vxl moln  Vxl moln  Lätt      Lätt
Klart     Vxl moln  Dimma     Lätt
Klart     Klart     Vxl moln  Dimma
Klart     Klart     Klart     Klart
```
