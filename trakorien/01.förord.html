
<!DOCTYPE html">
<head>
<meta charset="utf-8">
<style> @import "../style.css"</style>
</head>

<div id="nav" class="nav"></div>
<script async type="text/javascript" src="../nav_data.js"></script>
<script async type="text/javascript" src="../nav.js"></script>
<div class="content">

<p><title>Förord - Trakorien</title></p>
<h1 id="01-forord">01. Förord</h1>
<p>Som så många säkert misstänkt var äventyret <em>Svavelvinter</em> bara början. Under åren 610-625 efter Odo utspelade sig en serie mer eller mindre beklämmande skeenden i det örike vi kallar Trakorien. Jag avser att under de närmaste åren portionera ut denna historia i form av spelmoduler under samlingsnamnet ”Den femte konfluxen”.</p>
<p>Den modul du just läser i faller till viss del utanför själva äventyret, men är tänkt som en bas för kommande resor i Trakorien. Hugade spelledare kan också använda Trakorien som bakgrund till egna kampanjer efter behag.</p>
<p>Beskrivningarna är inte heltäckande, utan består av sporadiska reseskildringar, dokument, sånger och essäer som tillsammans ska ge en lukt och smak av Trakorien under tiden 608-611 e.O. Det finns gott om uppslag, vita fläckar och halvt viskade rykten, som spelare och spelledare tillsammans kan utforska och expandera. (Den som vill får gärna berätta för mig om sina äventyr. Kanske kan en hoper små trakoriska äventyr ges ut i en egen spelmodul.)</p>
<p>Någon läsare kanske upptäcker att namn och detaljer ibland har lånats från den italienska renässansen och från bronsålderns Sumer och Akkad. Detta är ingen slump, och jag vill inte heller förneka sådana lån. Läsaren bör inte förargas, utan istället sätta tummarna i bältet och yvas över sin stora bildning.</p>
<p>Erik Granström
Uppsala, maj 1988</p></div></div>