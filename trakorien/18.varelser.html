
<!DOCTYPE html">
<head>
<meta charset="utf-8">
<style> @import "../style.css"</style>
</head>

<div id="nav" class="nav"></div>
<script async type="text/javascript" src="../nav_data.js"></script>
<script async type="text/javascript" src="../nav.js"></script>
<div class="content">

<p><title>Varelser - Trakorien</title></p>
<h1 id="18-varelser">18. Varelser</h1>
<h3 id="raugoner">Raugoner</h3>
<p><strong>Villkor:</strong> FV Zoologi eller FV Kulturkännedom (svår) eller rollpersonen är gråalv.</p>
<p>Raugonerna är ett folk av havslevande insektoider, som utan urskiljning eller tillagning äter allt levande så när som på gråalver. De havsseglande alverna bedriver ibland byteshandel med raugonkolonier för att stilla sin nyfikenhet, och det lilla vi vet om rovfolket stammar från gråalvernas berättelser.</p>
<p>En raugonstam bygger sin egen farkost i havet genom att med saliv från speciella arbetare foga samman drivved, skeppsdelar och rester från uppätna varelser till ett diskusformat, flytande näste, genomsatt av gångar och kamrar. På flottens undersida fäster de i aquedynamiska mönster jättelika havstulpaner, vilka fångas redan som larver av kolonins simmare. Genom att stimulera dessa havstulpaner till att gruppvis vifta med fångstarmarna, kan raugonerna driva sin flytande ö i önskad riktning.</p>
<p>Man talar om fyra olika kaster av raugoner i varje koloni; honor, krigare, simmare och arbetare.</p>
<p>Honorna är vanligen fyra till sju stycken. Om fler föds gnager man loss en bit av flotten till en ny koloni. Eftersom raugoner är relativt långlivade — en hona kan leva upp till hundrafemtio år och en krigare i fyrtio — är fortplantningen mindre viktig, och honorna lägger kollektivt äggen i flottens inre där de sköts av arbetare.</p>
<p>Varje hona har ett trettiotal krigare som personliga slavar och makar. De två kasterna står tillsammans för kolonins samlade intelligens.</p>
<p>Simmarna uppgår vanligen till något tjugotal per koloni och är ungefär lika intelligenta som våra vanliga husdjur. De är större än övriga raugoner och mer skalbaggsformade. Simmarna spanar för att samla byggmaterial och mat åt kolonin. De kan färdas ner till stora djup genom ett inbyggt system av tryckkamrar och hämtar där upp hummer, tång och annat man behöver från havsbottnen. Simmarna har mycket kraftiga käkar som med lätthet krossar jättemusslor, skeppsplankor och till och med stenar, men de kan inte bitas eller ens äta själva, utan måste matas av arbetare i speciella håligheter på flottens undersida.</p>
<p>Arbetarnas uppgifter är att underhålla boplatsen och mata simmare och larver. En speciell grupp tuggar alger med saliv till det kitt som håller samman flotten.</p>
<p>Gråalverna påstår bestämt att raugoner har en utvecklad kultur som dessutom är betydligt stabilare och mer ändamålsenlig än den människorna har. Man har ibland träffat på enstaka honor med sin grupp krigare långt bort från havet, alla svepta i klädliknande röda tyglindor och med bronsvapen. Gråalverna hävdar att dessa grupper är på religiösa uppdrag, men har aldrig kunnat finna ut några närmare detaljer.</p>
<p>Raugonerna har med säkerhet både ett språk av rena ljud, och andra sätt att kommunicera, exempelvis genom antennsignaler eller lukter. I erövrade flottar har man funnit benbitar med små rispor i organiserade mönster, sannolikt en variant av samma skriftspråk man funnit på de öar som kallas Maminira me delema — De rasslande rasernas arkipelag.</p>
<p>Under de tider av året då kolonin behöver mat och byggmaterial, det vill säga från tidig vår fram till sen höst, patrullerar simmare vattnen runt stammens flotte. Så snart de finner något, meddelar de sig till flotten med för oss ohörbara ultraljud, vilka kan nå kolonin på två mils avstånd. Mindre föremål (upp till en jolles storlek) försöker simmaren släpa hem på egen hand med hjälp av klorna och de limkörtlar som finns på dess rygg.</p>
<p>Finner den större skepp, kallar den på hjälp, varpå en grupp simmare söker hejda farkosten medan boflotten närmar sig. De gör detta på två sätt. Dels hämtar de stenar och bråte från bottnen, vilka de fäster vid skeppets skrov så att farten sinkas, dels biter de hål i skeppsplankorna med sina kraftiga käkar. Ofta är dessa anfall så försåtliga att båtens besättning inget märker förrän skeppet börjar luta.</p>
<p>Krigarna kan inte simma, men förmår andas under vattnet. När en båt kommit tillräckligt nära kolonin hämtar varje simmare några krigare på sin rygg. Krigarna strömmar upp på däck för att fånga byten som de paralyserar med giftbett. Om möjligt fraktar de offren levande till kolonin som mat åt dess larver.</p>
<p>Samma taktik tillämpas inte sällan vid räder mot fiskebyar på Palamux’ västkust. Attackstyrkan samlas då på bottnen nära land medan flotten ligger utom synhåll bakom någon udde eller till havs. Ibland deltar också honor för nöjes skull i dessa räder.</p>
<p>Under de kallaste vintermånaderna ligger raugonerna i dvala längst inne i kolonin. En försvarsstyrka på tio krigare håller dock alltid värmen uppe genom att äta brännmaneter och linda sig i tyger. Denna vakttjänst dödar dem ibland, men anses vara mycket ärofull.</p>
<p>Även simmarna är vakna under vintern, men rör sig mycket långsamt och besvärar aldrig skepp. Man plåtskor ofta krigsfartyg mot raugonersimmare och häller vid misstanke sylvoleum i vattnet, vilket skrämmer bort djuren.</p>
<p>Krigare och honor kan utdela giftiga bett som jättespindlar (giftstyrka = PSY). Ett offer blir paralyserat i 1T8+2 timmar om giftattacken lyckas, eller omtöcknad (halvera STY, SMI och deras färdigheter) i 1T4+2 timmar om attacken misslyckas. Vid religiösa pilgrimsfärder på land anfaller krigarna uteslutande med kroksablar av brons, medan honorna fortfarande använder naturliga vapen. Raugonerna är, som tidigare nämnts, lindade i tyglindor under dessa färder, och kan då motstå kyla ungefär som människor.</p>
<h3 id="grundegenskaper">Grundegenskaper</h3>
<pre><code>Värden   Krigare   Hona      Simmare   Arbetare
STY      12+1T8    20+1T8    20+1T8    2T6
STO      10+1T4    12+1T6    20+1T10   2T6
FYS      12+1T8    20+1T8    10+1T10   6+1T6
SMI      10+2T6    8+T6      1T6       2T6
INT      8+T6      10+1T8    1+1T6     1+1T4
PSY      2T6       6+2T6     2T6       2T6
Skydd    Skal 4p   Skal 5p   Skal 2p   Skal 1p
</code></pre>
<h3 id="mustelon">Mustelon</h3>
<p><strong>Villkor:</strong> FV Zoologi eller FV Jaga.</p>
<p>Mustelonen är ett stort mårddjur med guldbrun päls och lång smidig kropp. Huvudet är spolformat och kraftigt i förhållande till kroppen i övrigt. Det är ett utpräglat rovdjur med ovanan att döda för nöjes skull. Djuret jagar ensamt eller i par när den har ungar, och kan nedlägga upp till tjugo får i en enda attack, vilket har gjort den hatad och fruktad bland herdar.</p>
<p>Mustelonen saknar naturlig rädsla för människor och anfaller ibland ensamma vandrare. Det berättas att kondottiären Galcervis under krigen mot Ilibaurien anfölls av en ung mustelon mitt inne i sitt härläger. Han blev så imponerad av djurets mod och list, att det infångades levande för att tjäna som hans läromästare under fälttågen.</p>
<h4 id="grundegenskaper_1">Grundegenskaper</h4>
<pre><code>STY   3T6 + 6
STO   2T6 + 2
FYS   3T6
SMI   2T6 + 16
INT   5
PSY   3T6
</code></pre>
<p><strong>Naturliga vapen:</strong> 2 Klor (9, 1T4), 1 Bett (13, 1T10)
<strong>Naturligt skydd:</strong> 1 poängs skinn
<strong>Förflyttning:</strong> L14
<strong>Färdigheter:</strong> Hoppa 8, Klättra 15, Smyga 16</p>
<h3 id="skolopod">Skolopod</h3>
<p>Skolopoden är en jättelik tusenfoting som såvitt känt bara förekommer i Rung på Trinsmyra. Den lägger sina ägg i kadavren av de sjöormar som söker sin sista vila i fjordarna på Trinsmyras nordkust, och tycks inte kunna fortplanta sig på annat sätt. Skolopoderna kan förflytta sig uppför och nerför lodräta klippor lika lätt som på plan mark och de största exemplaren används som riddjur i Rung. Man monterar ett halvdussin till ett dussin speciella sadlar längs djuret med ca två meters mellanrum. Ryttarna spänns fast med remmar så att de har båda händerna fria till bågskytte. Sadlarna kan vippas framåt eller bakåt i branta sluttningar så att ryttarna alltid sitter upprätt. Den främste ryttaren styr djuret som är närmast helt ointelligent och reagerar automatiskt på vissa stimuli runt huvudet. Den vanliga taktiken vid anfall med skolopod är att överraskande rusa nerför en klippsida, avlossa en bredsida pilar mot fienden och försvinna uppför berget igen innan någon hinner reagera.</p>
<p>Skolopoden kläs av ett kitinpansar, men saknar anfallsvapen.</p>
<h4 id="grundegenskaper_2">Grundegenskaper:</h4>
<pre><code>STY   STO
STO   6-10T6
FYS   3T6
SMI   2T6+10
INT   1
PSY   1
</code></pre>
<p><strong>Naturliga vapen:</strong> Inga
<strong>Naturliga skydd:</strong> Kitinpansar 3p
<strong>Förflyttning:</strong> L14 på plan mark, L12 på lodräta väggar
<strong>Färdigheter:</strong> Inga</p>
<h3 id="sexbent-stapphorning">Sexbent stäpphörning</h3>
<p><strong>Villkor:</strong> FV Zoologi eller FV Vapenkännedom.</p>
<p>Den sexbenta stäpphörningen används traditionellt som dragare för de moskoriska tunga stridsvagnarna (se Briors resa). Dessa klunsiga bestar väger närmare 1200 kg, är gråbruna och täcks av tjockt pansar. Näshornet är kort och trubbigt. Till sin natur är stäpphörningarna fredliga växtätare som bara anfaller om de känner sig hotade. Eftersom arten i stort sett saknar naturliga fiender är stäpphörningen inte speciellt lättskrämd, vilket gör den lämpad i strid. Den kan inte galoppera men travar långa sträckor utan att tröttas.</p>
<h4 id="grundegenskaper_3">Grundegenskaper</h4>
<pre><code>STY   STO
STO   4T6 + 24
FYS   3T6 + 10
SMI   1T4 + 4
INT   5
PSY   3T6
</code></pre>
<p><strong>Naturliga vapen:</strong> Stångning (10, 1T6)
<strong>Naturligt skydd:</strong> Skinn 6 poäng
<strong>Förflyttning:</strong> L14 (även med vagn)</p>
<h4 id="moskorisk-stridsvagn">Moskorisk stridsvagn</h4>
<p>(Om fältslagsregler från Gigant används)</p>
<p>En manipel om åtta tunga stridsvagnar har truppvärde 6 på plan slätt, men är oanvändbar i all annan terräng. Trupperna är disciplinerade.</p>
<h3 id="tolgulder">Tolgulder</h3>
<p><strong>Villkor:</strong> FV kulturkännedom.</p>
<p>På bergssluttningarna i sydvästra Moskorien lever sedan urminnes tider ett jättefolk kallat tolgulder. Trots sin storlek är de av människoart och förolämpas gravt om man liknar dem vid något annat. Under Klavykiska krigen slöt tolgulderna en vänskapspakt med nybyggarna från Lasemos, en pakt som aldrig har brutits, främst tack vare storfolkets starka hedersbegrepp.</p>
<p>Tolgulderna är ett utpräglat krigarfolk. Deras traditionella vapen är den jättelika långbågen som ofta tillverkas från uroxens horn, samt saryngen, den tjutande långskaftade sabeln som i en mindre variant kopierats av trakoriskt kavalleri. De bär aldrig tunga metallskydd, vilka ger dem cellskräck, utan föredrar tjocka bröstläder med nedhängande plattor över mage och lår. Hjälmen lämnar högra ansiktshalvan bar för att möjliggöra gott bågskytte, och har ofta en färgglad plym på toppen.</p>
<h4 id="karaktar">Karaktär</h4>
<p>Tolgulderna vore i sanning oövervinneliga om de vore fler och mindre egensinniga. De tar bara order av någon de känner och respekterar som sin överman. Blir de förolämpade kan de mitt i striden ta sina vapen och gå hem med ord som:</p>
<p>”Varför ska den där idioten bestämma bara för att han är general?”</p>
<p>Denna sturighet har sitt ursprung i deras strikt hierarkiska stamkultur, vilken också återspeglas i namnbruk. Eftersom det finns färre korta ord än långa, och dessa är enklare att säga, anses det finare att ha ett kort namn än ett långt. En stamhövding kan exempelvis heta Uk, kanske med tillnamnet ”Hordkrossa”. Hans närmaste underlydande bär då namn som Ukle, Ukorn och Ukar. Som ung byting döps tolguldern till långa ordharanger, men får stryka stavelser i namnet allteftersom han stiger i rang eller ålder. Det får emellertid bara finnas en med samma namn samtidigt, varför man tvingas byta namn med varandra då rangen ändras, något som för andra folk kan tyckas förvillande.</p>
<p>Tolguldernas storhövding kallas ”A — nummer ett”.</p>
<p>Jättekrigarna har ingen uttalad talang för religiösa funderingar, men dyrkar fromt solen och jordandarna. De är mycket rädda för att tappa kontakt med sina skyddsväsen. Således färdas de aldrig i vagn, på båt eller på riddjur, utan vandrar bara till fots, helst barfota. De sover alltid direkt på marken, helst i det fria pga sina kraftiga anlag för cellskräck.</p>
<p>Man kan absolut inte övertala en tolguld att gå ner i underjorden eller till andra instängda platser.</p>
<h4 id="utseende">Utseende</h4>
<p>Tolgulder har ljust till rödbrunt hår och vackra anletsdrag. Männen kläs av långt, hårliknande skägg på kinderna, vilket de flätar i knut med tofsprydda sidenband och små bjällror. Kvinnorna är ofta yppiga och storvuxna, och tål lika lite som männen någon oförrätt.</p>
<h4 id="grundegenskaper_4">Grundegenskaper</h4>
<pre><code>STY   3T6 + 20
STO   3T6 + 20
FYS   3T6
SMI   3T6
INT   3T6
PSY   2T6 + 2
KAR   2T6 + 6
</code></pre>
<p><strong>Naturliga vapen:</strong> 2 Nävar (6, 1T3), 1 Spark (6, 1T6)
<strong>Naturliga skydd:</strong> 0
<strong>Förflyttning:</strong> L 12
<strong>Färdigheter:</strong> som människa, vanligen krigare.</p>
<h3 id="fagelman">Fågelmän</h3>
<p><strong>Villkor:</strong> FV Kulturkännedom.</p>
<p>Fågelmännen är intelligenta, befjädrade humanoider. Deras kroppar är magra och kantiga, vingarna är samtidigt armar och försedda med händer, huvudena är fågelliknande och näbbfördsedda. Kvinnorna lägger ägg.</p>
<p>Fågelmän är skygga och undviker till stor del andra intelligenta varelser, möjligtvis undantaget vissa älvfolk. De lever på jakt och fiske och befinner sig på en mycket primitiv nivå. De kan inte själva bearbeta metall, utan måste byta till sig metallföremål från mer avancerade raser.</p>
<p>Fågelmän slåss helst med dolkar, kortspjut och kastspjut. De undviker närstrid och föredrar att angripa med kastvapen. De lider av en fruktansvärd cellskräck och beger sig inte frivilligt inomhus eller ner i underjorden.</p>
<h4 id="grundegenskaper_5">Grundegenskaper</h4>
<pre><code>STY   2T6+6
STO   2T6
FYS   3T6
SMI   3T6+6
INT   3T6
PSY   3T6
KAR   2T6+2
</code></pre>
<p><strong>Naturliga vapen:</strong> 2 nävar (6,1T3)
<strong>Naturligt skydd:</strong> 0
<strong>Förflyttning:</strong> F30, L8
<strong>Färdigheter:</strong> Som människa, vanligen jägare.</p>
<h2 id="nagra-monster-fran-skuggornas-trask">Några monster från Skuggornas träsk</h2>
<p><strong>Villkor:</strong> FV Zoologi/Botanik eller FV Jaga. Beskrivningar — se Briors resa på Paratorna</p>
<h3 id="gra-mareskunk">Grå mareskunk</h3>
<p>Mareskunkens enda intressanta grundegenskap är PSY = 4T6 + 6. Mareskunken tvingar in oönskade tankar i en fiendes hjärna för att skrämma motståndaren på flykten. För att lyckas med sin attack måste djuret övervinna angriparens PSY.</p>
<h4 id="angreppstabell">Angreppstabell</h4>
<pre><code>1T100   Effekt
1-50    Offret drabbas av oförklarlig skräck. Slå 1TIO+5 på
        skräcktabellen.
51-75   Offret drabbas av hemska hallucinationer Slå 1T1O+10 på
        skräcktabellen.
76-85   Offret drabbas av identitetsförvirring och tror han är
        någon helt annan person 1T6 dagar.
86-90   Offret tror han är ett slumpmässigt valt djur 1T6 dagar
        och flyr skrämd från sina kamrater.
91-95   Offret drabbas av dödsångest. Slå 1T10+15 på skräcktabellen.
96-00   Djuret projicerar effekterna av någon psykiskt påverkande
        besvärjelse på sitt offer. Djuret har lärt sig dessa tankar
        då den bevittnat någon magikers kamp mot människa eller best.
        Observera dock att det inte rör sig om verklig magi utan ett
        slags efterapning av dess effekter.
</code></pre>
<h3 id="krakbroms">Kråkbroms</h3>
<h4 id="grundegenskaper_6">Grundegenskaper:</h4>
<pre><code>STY   1
STO   1
FYS   1T4
SMI   2T6
INT   5
PSY   1T4
KAR   1
</code></pre>
<p><strong>Naturliga vapen:</strong> Varje dygn i träsken ansluter sig 1T4 nya kråkbromsar till sällskapets närhet. De surrar ilsket runt vandrarna men gömmer sig tillfälligt vid varje attack. Ett PSY-slag per person slås varje morgon. Om djurens sammanlagda PSY övervinner en rollfigur adderas en poäng till en personlig summa. Summan reduceras med ett poäng per dygn utan närvaro av kråkbromsar.</p>
<pre><code>   Effekt (kumulativ)
1   Irritation
2   Lätt nervositet. Personen tittar efter okända faror i buskarna rycker
    till vid plötsliga ljud. +2 vid slag på skräcktabellen.
3   Sömn- och koncentrationssvårigheter. Raseriutbrott mot ”detta
    fördömelsens land!”. -2 på alla INT- och PSY-baserade färdigheter.
4   Personen drabbas av ångest och vill bort från träsket som vill sluka
    honom. Han får gråtattacker och kan skjuta bort alla sina pilar mot
    skuggor. -5 på PSY- och INT-färdigheter.
5   Personen blir apatisk och gömmer sig i dyn eller under en fäll tills
    någon hjälper honom bort.
&gt;5  Om ytterligare ett PSY-slag misslyckas blir personen vansinnig och
    rusar rakt ut i träsket kastande sina ägodelar åt alla håll.
</code></pre>
<h3 id="spindelranka">Spindelranka</h3>
<h4 id="grundegenskaper_7">Grundegenskaper</h4>
<pre><code>STY   STO
STO   2T8 + 18
FYS   1T6 + 10
SMI   1T6 + 10
INT   —
PSY   1
</code></pre>
<p><strong>Naturliga vapen:</strong> 1T4 + 2 tentakler (CL 8 per tentakel). Tentaklerna gör ingen skada i sig, men om de träffar har de lyckats sno runt någon del av offret. Rankan får tillgodoräkna sig 8 STY-poäng per fäst tentakel upp till sin fulla styrka. Varje stridsrunda rankan övervinner offrets STY dras detta längre ner i vattnet. Efter 1T4 SR är man helt under vattnet. 25% av rankorna har ett svagt paralyserande gift som minskar offrets STY med 1 per träff.
<strong>Naturliga skydd:</strong> Tentakler 3 poängs bark. Stam 0.
<strong>Förflyttning:</strong> 0</p></div></div>