<title>Vapen - Trakorien</title>

# 17. Vapen

### Hesapiskt björnspjut

**Villkor:** FV Jaga

Det hesapiska björnspjutet är en kombination av spjut och harpun, avsett för jakt på medelstora, farliga villebråd. Spjutspetsen består av fem separata blad som fälls isär vid träff i ett mål. De hullingförsedda spetsarna gör stor skada om villebrådet går till motanfall. Nedanför spetsen sitter en tvärslå som hindrar besten att glida in på skaftet mot jägaren. I bakre änden finns en ring som kan hakas fast i jägarens bälte eller i en tyngd för att hindra djurets rörelser.

Spjutet gör 1T8 skada vid träff och hakar fast i bytet om skadan är större än 4. Om spjutet fastnar gör det fortsättningsvis 1T6 skada varje gång bytet gör en häftig rörelse. Mot en sådan skada hjälper inga skydd eftersom spjutet redan har trängt igenom dessa. Om jägaren inte lyckas harpunera bytet vid första försöket gör vapnet fortsättningsvis 1T3 i skada och kan inte längre fastna.

```
Fattn   STY   Skada      Längd   BEP   BV   Typ   Pris
2H      3     Se nedan   4       4     11   T     200
```

### Pata

**Villkor:** FV Taktik eller FV Överklasstil.

Den moskoriska patan är ett urgammalt klavykiskt duellsvärd för adelsmän. Bladet är rakt, smalt och tveeggat, men greppet är format till en hylsa som träs över och spänns fast vid fäktarens arm.

Patan är mycket svår att använda och dess snabbhet och exakthet kan utnyttjas först av en mästare. En seriös patafäktare använder bara sitt vapen i envig, aldrig i fältslag eller som äventyrshacka.

Fäktande med pata är en av de ursprungliga lärorna i Trocuspas banzika, ty vapnet anses dana en god och ödmjuk karaktär. Det tillåter heller inte att man kompenserar bristande teknik med styrka. Vapnet behärskas idag bara av ett mindre antal fäktmästare på Palamux. På Paratorna skrattar man åt dylika tingestar och håller sig till sabel och yxa.

Fäktning med pata är en A-färdighet, men dess effektivitet ökar med fäktarens skicklighet. Styrkebonus får inte tillgodoräknas vid träff med vapnet.

Priset för en pata varierar, men understiger aldrig 1000 sD. Ofta dekoreras vapnet så att det blir mycket dyrbart.

```
FV      Fattning   SMI-grupp   Skada   Längd   BEP   BV   Typ
1-10    1H         3           1T2     1       1     10   L
11-14                          1T6                   14
15-17                          1T6+2                 16
18-20                          1T6+3                 17
```

### Saryng

**Villkor:** FV kulturkännedom (Tolgulder) eller FV Taktik.

Saryngen är tolguldernas långskaftade, lätta sabel som anpassats av trakoriskt kavalleri. Ryttaren kan hugga eller sticka mot fienden under ritt eller hålla vapnet med båda händerna på marken. Man kan endast parera om man håller saryngen med båda händer.

Bakom bladet sitter en grov metallbur som avger ett högt vinande ljud då vapnet svingas runt över huvudet. Detta ljud skär illa i öronen på svartfolk och hörande djur.

Svartfolk och otränade djur har -5 på alla moralkast då de möter fler än tio saryngbärare som låter sina vapen sjunga under ett anfall. Varje manipel trakoriskt kavalleri eller tolgulder som deltar i en strid, kan minska truppvärdet hos en svartfolksmanipel med 1, om Fältslagsregler från Gigant används.

```
Fattning   STY-grupp   Skada   Längd   BEP   BV   Typ   Pris
1-2H       2           1T6+1   3       2     11   T     310
```
