
<!DOCTYPE html">
<head>
<meta charset="utf-8">
<style> @import "../style.css"</style>
</head>

<div id="nav" class="nav"></div>
<script async type="text/javascript" src="../nav_data.js"></script>
<script async type="text/javascript" src="../nav.js"></script>
<div class="content">

<p><title>Index - Trakorien</title></p>
<h1 id="20-index">20. Index</h1>
<h3 id="albador">Albador</h3>
<p>Mycket stor måsfågel som förekommer över hela nordhavet. Används bl a för att dra zepelonder.</p>
<h3 id="albarunzia">Albarunzia</h3>
<p>Det heliga Kishatets huvudstad på Palamoxi östkust.</p>
<h3 id="algsilke">Algsilke</h3>
<p>Silkesalger odlas i dammar i Bralorge. Algerna fiskas upp, pressas och dras till tråd, av vilket man spinner ett silkesliknande tyg. Algsilke är sämre än riktigt silke, men bättre än ylle och linne. En dräkt av algsilke kostar ungefär dubbelt så mycket som en vanlig + eventuella dekorationer.</p>
<h3 id="anxalis">Anxalis</h3>
<p>Havets gudinna.</p>
<p>AOYA, ”ONDA BETTET”</p>
<p>Legendarisk ledarinna för vargmännen i Vulferveden på Trinsmyra.</p>
<h3 id="ard-gachlaf">Ard Gachlaf</h3>
<p>En otillgänglig huvudort i Rung på Trinsmyra. Ard Gachlaf kan bara nås via skolopod, klättring eller från luften.</p>
<h3 id="arhem">Arhem</h3>
<p>Den största staden på Marjura. Ockuperad av Trakoriska riket pga svavelrikedomarna i trakten. Se modulen Svavelvinter.</p>
<h3 id="arn-dunkelbrink">Arn Dunkelbrink</h3>
<p>Legendarisk riddare från Kharasma i Lasemos på västra Palamux. Beryktad som Palamoxi förnämste svärdsman men är försvunnen sedan ett antal år, sannolikt på ett heligt uppdrag.</p>
<h3 id="asbast">Asbast</h3>
<p>Torkade fibrer av härgräs vanligt i Karramak på Paratorna. Asbast är eldsäkert och används ofta till tak eller som skydd mot eldangrepp i strid. Man kan inte väva kläder av asbast, eftersom det är för grovt. En kvadratmeter asbastmatta kostar i Karramak ca 10 sD och väger 1 BEP.</p>
<h3 id="astrumal-difolt">Astrumal DiFolt</h3>
<p>Ilibauriens bödel, en beryktad drogmästare som gjorde landet till slav under opiandern och andra kryddor.</p>
<h3 id="bactulge">Bactulge</h3>
<p>Tropisk ö väster om Samkarna tillhörande Melukhakulturen.</p>
<h3 id="balgumel">Balgumel</h3>
<p>Stad i Nastrôl, berömd för sitt goda vin och sina fiskodlingar.</p>
<h3 id="banzikan">Banzikan</h3>
<p>Klassisk skola inom krigskonsten. Lärs idag ut på ön Bhannavil nära Lasemos. Nära knuten till dyrkan av stridsguden Trocuspa.</p>
<h3 id="barbosker">Barbosker</h3>
<p>Barbarättlingar i Ziddisbar på sydöstra Palamux. Barboskerna är mycket hårdföra, ludna och vildsinta.</p>
<h3 id="baskimer-brushane">Baskimer Brushane</h3>
<p>Legendarisk hjälte från krigen mot Laabnes grå eminenser. Lasemosi förste enande konung.</p>
<h3 id="bektar">Bektar</h3>
<p>Illa beryktat berg i norra Klagga. Känt sedan äldre tider som centrum för måndyrkare och andra onda sekter.</p>
<h3 id="bergskarra">Bergskärra</h3>
<p>Sexhjulig kärra från Trinsmyra, vars speciella konstruktion låter den klättra över ojämn terräng. Dras ofta av klippkrälare.</p>
<h3 id="bhannavil">Bhannavil</h3>
<p>Ö i Thimassergapet nära Lasemos. Centrum för dyrkan av stridsguden Trocuspa. Känd för gott vapensmide och förnämliga soldatskolor.</p>
<h3 id="bjeckrebusken">Bjeckrebusken</h3>
<p>Gulblommande buske, vanlig på Paratorna och Trinsmyra. Blommornas pollen är mycket eldfängt och flammar upp med kraftigt ljus då det antänds. Flamman är ögonblicklig och ger inga skador ens om man håller pulvret i handen. Två hekto pollen flammar upp som besvärjelsen LJUS E1. Det tar fyra timmar att samla två hekto varefter pulvret måste renas av alkemist. Kostnad: 60 sD (Drogkunskap&gt;15).</p>
<h3 id="blodsboken">Blodsboken</h3>
<p>Den klassiska skriften om banzikan och guden Trocuspas lära. Troende stridsmän bär ofta på sig ett nedtecknat citat från Blodsboken när de går i strid.</p>
<h3 id="bodaken">Bodaken</h3>
<p>Bodaken är kejsarens adelsmannaråd och Trakoriska rikets högsta politiska organ. Det motsvaras av våra tiders regering och riksdag.</p>
<h3 id="bonselmius-den-fromme">Bonselmius den fromme</h3>
<p>Klassisk religiös tänkare från Fontra Cilor på Palamux.</p>
<h3 id="bosper-gmilje">Bosper Gmilje</h3>
<p>By på vägen mellan Urma och Famarulh.</p>
<h3 id="bralorge">Bralorge</h3>
<p>Trakoriska rikets kärnområde på Paratorna. Bralorge är en hårt befolkad jordbruksbygd.</p>
<h3 id="bralorgiska">Bralorgiska</h3>
<p>Paratornas dialekt av jori.</p>
<h3 id="branyle-gannula">Branyle Gannula</h3>
<p>Ziddisbars enda stad. Framförallt en handelsstad för skinn, trä och stenblock.</p>
<h3 id="bzegusta">Bzegusta</h3>
<p>En av Trakoriska rikets kolonier på handelsrutten söderut. Ön erövrades från Magilre redan av klavykerna.</p>
<h3 id="cambalum-vise">Cambalum Vise</h3>
<p>Legendarisk lärd naturvetare och animist från Maravelda i Lasemos. Försvann under en expedition till Krindenland.</p>
<h3 id="chracz">Chracz</h3>
<p>Ondsint ö mitt i stormbältet norr om Palamux. Ön behärskas av nekromantiker och kargomiterhövdingar.</p>
<h3 id="clusta-noba">Clusta Noba</h3>
<p>Självständig munkkoloni på en holme utanför östra Marjura. Staden består av en stridsskola där banzikan lärs ut under stränga former.</p>
<h3 id="coffa">Coffa</h3>
<p>Rödsimmig uppiggande dryck som intages i stora mängder under vintern på Saphyna och Paratorna. Drycken är ett avkok av coffabuskens torkade och malda bär. Pris 5 Km per mugg.</p>
<h3 id="coimatri">Coimatri</h3>
<p>Flod som dränerar Malossisjön på centrala Paratorna. Floden rinner ut i Kruzanderviken vid staden Kamest.</p>
<h3 id="cymba">Cymba</h3>
<p>Nu levande kondottiär från Ilibaurien. Hans trupper vaktar rikets gruvor i Hymbergondbergen på Trinsmyra. Känd för sitt sadistiska sinnelag.</p>
<h3 id="de-allvarligas-gille">De allvarligas gille</h3>
<p>Hantverkarsekt i Fontra Cilor på Palamux. De allvarliga ser som sin främsta uppgift att framställa det slutgiltiga mästerverket inom sitt område. De kan försaka allt för att nå målet.</p>
<h3 id="de-gra-eminenserna">De grå eminenserna</h3>
<p>Legendarisk krets magiker som tog makten i Laabne år 310 fO. Eminensernas stad Voag Aspede blev centrum för den tidens magi. De grå eminenserna gick så upp i sin konst att de glömde själva livet och blev sinnessjuka och en fara för sin omgivning. De störtades av Baskimer Brushanes män.</p>
<h3 id="de-heliga-svanarnas-seglats">De heliga svanarnas seglats</h3>
<p>Den klavykiska flottans evakuering av den sjunkande ön Kymm år 0. Räddningsaktionen knöt fasta vänskapsband mellan öarna och Melukha.</p>
<h3 id="demontraden">Demontraden</h3>
<p>Handelsrutt från Trakoriska riket, norr om Ransard och vidare ner i Masevaviken till Demontungan mellan kontinenten och Akrogal. Rutten seglas vartannat år och är lika farlig som lönsam.</p>
<h3 id="den-kastykiska-omvandelsen">Den kastykiska omvändelsen</h3>
<p>Paratornas befrielse år 304 eO, då ön deklarerade gudinnan Kastyke som sitt officiella skyddsväsen och därmed bröt med gammal klavykisk tro.</p>
<h3 id="det-gamla-havet">Det gamla havet</h3>
<p>Namnet på en oändlig sångcykel med vidhängande musik. Sången pågår ständigt i staden HOXOH.</p>
<h3 id="det-gyllene-snittet">Det gyllene snittet</h3>
<p>Konsten att med ett hugg klyva en motståndare med svärd enligt visst mönster.</p>
<h3 id="det-heliga-kishatet">Det heliga Kishatet</h3>
<p>Helig stat på sydöstra Palamux. Kishatet dyrkar sanningsguden Shamash och leds av Shar Kishatin och de tretton Krystalokraterna i Albarunzia.</p>
<h3 id="det-skriande-grasets-kisalmakhu">Det skriande gräsets kisalmakhu</h3>
<p>Klassiskt stridsfält utanför S’rid be Ghile på ön Bhannavil.</p>
<h3 id="deamon-psuggus">Deamon Psuggus</h3>
<p>Känd vetenskapsman från Klomellien.</p>
<h3 id="difolter">DiFolter</h3>
<p>Enligt folktro den onde Astrumal diFoldts ättlingar, dömda att för evigt vandra över världen plågade av sitt drogmissbruk. Egentligen en hemlig sekt alkemister och magiker i Mynd Mazuldre på Paratorna vilka söker utvidga sina medvetanden med förbjudna droger.</p>
<h3 id="digeter-och-falaner">Digeter och falaner</h3>
<p>Underavdelningar till Bodâken. Motsvarar vår tids departement.</p>
<h3 id="dramon">Dramon</h3>
<p>Trakorisk stridsgalär.</p>
<h3 id="drigel">Drigel</h3>
<p>Den äldre av de två gudabröder som bär solen över himlen.</p>
<h3 id="dyngtarna">Dyngtärna</h3>
<p>Aggressiv måsfågel som med sin onaturligt aktiva tarm skrämmer fiender på flykten.</p>
<h3 id="efaro">Efaro</h3>
<p>Fjärran land på norra Soluna. Skepp från Morelvidyn säljer ofta slavar från Efaro. Dessa är starka och ädla, men tål sällan nordhavets klimat.</p>
<h3 id="eniaken">Eniaken</h3>
<p>Jättelik svamphärva, planterad med början år 62 fO i norra Nastrôl som skydd mot de onda folken i Kargom. Var femte minut man befinner sig mindre än tjugo meter från Eniaken måste man klara ett SMI-slag. Misslyckas slaget har man fått en sporkapsel att explodera, vilket motsvarar 1T3—1 anfall av tungt armborst och 1T2-1 anfall av arbalest. Anfallen motsvarar CL 8 och kan inte pareras.</p>
<h3 id="enki">Enki</h3>
<p>Jordbrukets och vishetens gud på öarna.</p>
<h3 id="ereshkigal">Ereshkigal</h3>
<p>Dödsrikets gudinna.</p>
<h3 id="etemenanki">Etemenanki</h3>
<p>Alltemplet i Isakra. Templet övervakas av Etemenakerordens riddare och präster. Världens alla gudar får dyrkas i Etemenanki.</p>
<h3 id="euryale">Euryale</h3>
<p>Gorgon som enligt tjuven Lususce vistas i grottor nära Yoh Niur invid Kargomväggen på Palamux.</p>
<h3 id="ezgela">Ezgela</h3>
<p>Skyarnas och de flygande varelsernas gudinna.</p>
<h3 id="faa">Faa</h3>
<p>Ålderdomligt fäste invid Gremskporten, en underjordisk passage under Eniaken i Nastrôl. Faa är Hyphererordens hemvist.</p>
<h3 id="fam-kvalvi">Fam Kvalvi</h3>
<p>Gudinnan Kastykes heliga stad på Paratorna.</p>
<h3 id="famarulh">Famarulh</h3>
<p>Stad i sydvästra Moskorien. Befolkningen har en dragning åt närmast sjuklig melankoli.</p>
<h3 id="famrahjold">Famrahjold</h3>
<p>Gudinnan Kastykes enda helgon. Mest känd därför att kroppen styckades och såldes i form av reliker efter hans död.</p>
<h3 id="fanzimle">Fanzimle</h3>
<p>De vita ankornas egen stad i Ruhl på Paratorna. Befolkas till 85% av vita ankor och halvlängdsmän.</p>
<h3 id="farsegels">Farsegels</h3>
<p>Trakoriskt ord för trakter bortom hemön. Jfr ”utomlands”.</p>
<h3 id="ferrofagerna">Ferrofagerna</h3>
<p>En ögrupp med kraftigt magnetiska klippor väster om Palamux. Ferrofagerna drar åt sig metaller och omöjliggör all sjöfart inom ca 4 mils avstånd. Öarna har även stor påverkan på vädret.</p>
<h3 id="festivalen-i-hoxoh">Festivalen i HOXOH</h3>
<p>Förrädisk tillställning i HOXOH år 68 fO, då Nastrôls gamla adelssläkter lurades av klavykerna med löften om fred, men övermannades och avrättades.</p>
<h3 id="flapstepp">Flapstepp</h3>
<p>S.k. humpadans, populär bland vita ankor i Ruhl.</p>
<h3 id="fokalerslatten">Fokalerslätten</h3>
<p>De inre partierna av Palamux som kringsluts av Kargomväggen. Fokale har ett varmt klimat p.g.a. väggens speglande effekt.</p>
<h3 id="fontra-cilor">Fontra Cilor</h3>
<p>Klavykiska rikets gamla huvudstad. Idag ligger staden till stora delar öde och har ett välförtjänt dåligt rykte.</p>
<h3 id="frand">Frand</h3>
<p>Det heliga Kishatets födelseort. En starkt religiös trakt där bl a Joobalashersekten håller till.</p>
<h3 id="frihetsspelen">Frihetsspelen</h3>
<p>Den största festivalen i Tricilve, firas varje höst till minnet av den Kastykiska omvändelsen.</p>
<h3 id="frimbole-olvi">Frimbole Olvi</h3>
<p>Lantlig hamnstad på den omåttligt bördiga Frimbolinerslätten på Saphyna.</p>
<h3 id="gaaz-ulul">Gaaz Ulul</h3>
<p>Bergsstad på Saphyna. Öns militära centrum varifrån Korjulme och den södra slätten övervakas.</p>
<h3 id="galbalon">Galbalon</h3>
<p>Kraftigt bepansrat och bestyckat krigsfartyg.</p>
<h3 id="gaoski-av-klomellien">Gaoski av Klomellien</h3>
<p>Kronolaabens konstruktör. Tyvärr förolyckades han i samband med invigningen.</p>
<h3 id="gargule">Gargule</h3>
<p>Namn på himlens starkast lysande fixstjärna.</p>
<h3 id="gazela">Gazela</h3>
<p>Synonym till Gaaz Ulul.</p>
<h3 id="ghumgakk">Ghumgakk</h3>
<p>”Hämnaren med de svarta läpparna”. En av gudinnan Inashtars mer ökända tjänare. Demonen Ghumgakk tillbes av RhabdoRanas yrkesmördare.</p>
<h3 id="gremskporten">Gremskporten</h3>
<p>Den enda passagen mellan Nastrôl och Kargom. Gremskporten löper under Eniaken och bevakas av Hypherermunkarna i fästet Faa.</p>
<h3 id="grumm">Grumm</h3>
<p>Stad på västra Paratorna.</p>
<h3 id="gra-mareskunk">Grå mareskunk</h3>
<p>En av de otrevliga varelserna i Skuggornas träsk på Paratorna. Mareskunken har förmågan att ställa till kaos bland sina fienders känslor då den känner sig hotad.</p>
<h3 id="gudiena">Gudiena</h3>
<p>Större stad på nordöstra Saphyna, känd för sina örtagårdar och sina kunniga drogmakare.</p>
<h3 id="guffi">Guffi</h3>
<p>By på Frimbolinerslätten.</p>
<h3 id="gushar">Gushar</h3>
<p>Gränsflod mellan Moskorien och det heliga Kishatet.</p>
<h3 id="gwondel-leigu">Gwondel Leigu</h3>
<p>Alvskogar öster om Lasemos.</p>
<h3 id="harlevold-hakeborst">Harlevold Hakeborst</h3>
<p>Hjärnan bakom Saphyni uppror på 520-talet eO. Harlevold uppfann bl a drogen zombin.</p>
<h3 id="helterhem">Helterhem</h3>
<p>Släkten Gombas familjegods i Ranz på Paratorna.</p>
<h3 id="hesapiskt-bjornspjut">Hesapiskt björnspjut</h3>
<p>Storviltspjut med hullingförsedda springblad från Hesiphamassivet på Paratorna.</p>
<h3 id="hesiphamassivet">Hesiphamassivet</h3>
<p>Bergstrakt på centrala Paratorna.</p>
<h3 id="hiatus-neffro">Hiatus Neffro</h3>
<p>Den siste och mest beryktade av ”de galna Milackerna”, Trinsmyras härskare under åren 220-300 eO. Neffro besegrade Klavykiska riket på Palamux och återtog Saphyna från ransarder och magiller.</p>
<h3 id="hierodul">Hierodul</h3>
<p>Tempelkurtisan som praktiserar sina konster till gudarnas ära. Äldre jorisk beteckning: Na-ditu.</p>
<h3 id="hiltre">Hiltre</h3>
<p>Ett av tvillingbergen i länet Ranz på Paratorna.</p>
<h3 id="hirdman">Hirdman</h3>
<p>Härförare direkt i rikets tjänst. Till skillnad från kondottiären som anställer sina egna legotrupper, leder hirdmannen soldater som betalas av riket.</p>
<h3 id="hoedjar">Hoedjar</h3>
<p>De glest folkade, östra kustlanden på Paratorna söder om Ruhl. Hoedjar lever mest av fiske och jakt. Trakten hyser något tusental sälingar (Se Monsterboken II).</p>
<h3 id="hoxoh">HOXOH</h3>
<p>Illusionisternas stad på en ö i floden Quafachas mynning i Nastrôl. Staden hör till Nastrôl. Den är tämligen oberoende men känd som en trevlig plats med goda konstnärer.</p>
<h3 id="hundfolket">Hundfolket</h3>
<p>Något nedsättande beteckning på Paratornas urbefokning skeckerna. Skeckerna liknas vid hundar eftersom de är fläckigt tecknade.</p>
<h3 id="hundslukaren">Hundslukaren</h3>
<p>Orchisk artist, berömd för att svälja levande djur och sedan hala fram dem igen.</p>
<h3 id="hymbergond">Hymbergond</h3>
<p>Malmrik bergstrakt i västra Kark på Trinsmyra. Hymbergond införlivades år 530 eO med riket och hyser många slavgruvor.</p>
<h3 id="hyphererorden">Hyphererorden</h3>
<p>Nastrôls äldsta munkorden, vars medlemmar sköter Eniaken och bevakar Gremskporten mot Kargom.</p>
<h3 id="iarlagab-vargataren">Iarlagab vargätaren</h3>
<p>Legendarisk svartfolksledare och en stor härförare som kämpade mot hirdmannen Naramsi under Klavykiska krigen mot Kargom.</p>
<h3 id="ilibaurien">Ilibaurien</h3>
<p>Region på norra Paratorna. Ilibaurien är en fattig och otrevlig trakt med svårt drogmissbruk sedan Astrumal diFoldts dagar då opianderkryddan fördes till Mynd Mazuldre.</p>
<h3 id="inashtar">Inashtar</h3>
<p>Trinsmyras skyddsgudinna.</p>
<h3 id="isakra">Isakra</h3>
<p>Mycket gammal stad, grundad redan av Cruris ättlingar på norra Trinsmyra. Det mystiska alltemplet Etemenanki är ett mål för pilgrimer av många religioner. Stadens viktigaste näring är valfångst.</p>
<h3 id="isterulk">Isterulk</h3>
<p>Stor och ohyggligt ful kotlettfisk som kryper längs bottnarna i Trakoriska sjön. Köttet är oätligt om det inte bereds genom syrning eller lutning. En fisk mättar tre personer under en veckas tid.</p>
<h3 id="ithilgroms-doda-tunga">Ithilgroms döda tunga</h3>
<p>Utdött språk från Yndar. Ithilgroms tunga talades i kungariket Cruri tills det gick under isen. Enstaka ord lever kvar i det kargomitiska språket och i nekromantiska formler.</p>
<h3 id="joobalashersekten">Joobalashersekten</h3>
<p>Fanatisk Shamashersekt i Frand. Joobalasherna anser att världen och allt i den är utan mening.</p>
<h3 id="joodak">Joodak</h3>
<p>fiskehamn i Hoedjar på östra Paratorna.</p>
<h3 id="jori">Jori</h3>
<p>Det döda kejsardömet Jorpagnas språk. Jori talas på hela centrala kontinenten. Kallas även allmänspråket.</p>
<h3 id="jorpagna">Jorpagna</h3>
<p>Det stora rike som gick under vid den Tredje Konfluxen år 598 fO. Jorpagna sträckte sig då från Kopparhavet till Trakoriska öarna.</p>
<h3 id="kafriler">Kafriler</h3>
<p>Animister och dyrkare av ljusguden Tigwalvan från ön Mereld. Kafrilerna bedriver mission, samt sköter fattig- och sjukvård på Palamux och Paratorna.</p>
<h3 id="kakralgus-piknasa">Kakralgus Piknäsa</h3>
<p>Nuvarande kondottiären i Rakma.</p>
<h3 id="kamest">Kamest</h3>
<p>Hamnstad vid Coimatriflodens mynning på Paratorna. Staden är ett centrum för handel med sylvoleum från trakterna runt Malossisjön.</p>
<h3 id="kamsun">Kamsun</h3>
<p>Fjärran trakt på södra Akrogal. Bara enstaka personer i Trakorien har varit där.</p>
<h3 id="kamsunks-papir">Kamsunks papir</h3>
<p>Skört material som sys till överdådiga engångsdräkter. Kamsunsk papir tillåter enbart sysslolöshet och är således ett tecken på stor rikedom. En dräkt av kamsunsk papir kostar 500-2000 Tr beroende på prakten.</p>
<h3 id="kapalht">Kapalht</h3>
<p>Kungariket Ransards huvudort.</p>
<h3 id="kapke-slemsoka">Kapke Slemsöka</h3>
<p>Känd zoolog och botanist i Siola på Paratorna. Speciellt intresserad av träskens fauna och flora.</p>
<h3 id="kargom">Kargom</h3>
<p>Ont land på norra Palamux, beryktat for nekromanti och måndyrkan. Vanligt folk i trakten lever av jakt eller i små hårt hållna feodalriken.</p>
<h3 id="kargomvaggen">Kargomväggen</h3>
<p>En kilometerhög, speglande klippvägg som avgränsar Fokalerslätten mot vildmarkerna i norr och väst. Väggen speglar ner solljuset i Fokale vilket orsakar regionens varma klimat.</p>
<h3 id="kark">Kark</h3>
<p>Södra delen av Trinsmyra. Sedan 530 eO är Kark en del av Trakoriska riket.</p>
<h3 id="karnald">Karnald</h3>
<p>Flottbas och fiskestad på sydöstra Paratorna. Härifrån bevakas kusten mot ransarder och pirater.</p>
<h3 id="kastyke">Kastyke</h3>
<p>Paratornas och Trakoriska rikets skyddsgudinna.</p>
<h3 id="katremass">Katremass</h3>
<p>Farkost av katamarantyp, ursprungligen från Trinsmyra.</p>
<h3 id="kavarell">Kavarell</h3>
<p>”Sjöhästen”, Ett medelstort, mycket vanligt handelsfartyg.</p>
<h3 id="kharasma">Kharasma</h3>
<p>”Nordhavets lås”. Gammal stad och borg i norra Lasemos mot gränsen till Laabne. Släkten Dunkelbrinks arvegods.</p>
<h3 id="kiari-hekapzo">Kiari Hekapzo</h3>
<p>”Den heliga vredens sund”, vattnen mellan Stegos och Kishatet på Palamux.</p>
<h4 id="kiarlakom-disakre">Kiarlakom d’Isakre</h4>
<p>Legendarisk amiral, ”högste vattenvandraren”, under Ganfryd Åålskalles regim på 400-talet eO.</p>
<h3 id="kimbrog-bukflangare">Kimbrog Bukflängare</h3>
<p>Legendarisk fäktmästare och poet på Paratorna, känd for sin stora sadism. Omkom i en duell sedan han drogats.</p>
<h3 id="kishatet">Kishatet</h3>
<p>Se ”det heliga Kishatet”.</p>
<h3 id="klagga">Klagga</h3>
<p>Vildland norr om Laabne på Palamoxi västkust. Sedan urminnes tider ett tillhåll för svartfolk, onda sekter m.m.</p>
<h3 id="klastobrest-dimvett">Klastobrest Dimvett</h3>
<p>Kittelflickare från Krindenmaar på Saphyna, vilken introducerade guden Remuntras lära i världen.</p>
<h3 id="klavykiska-riket">Klavykiska riket</h3>
<p>Trakoriska rikets föregångare på Palamux. Riket fanns åren 68 fO-480 eO. Numera är norra Moskorien och Fokale snarast lydriken under Trakorien, medan södra Moskorien annekterats av Kishatet. Namnet kommer av ”klavys” = nyckel, ty de klavykiska stammar som först koloniserade Moskorien tyckte sig ha öppnat porten till ett förlovat land.</p>
<h3 id="kopparbergen">Kopparbergen</h3>
<p>Malmrik bergskedja i Ziddisbar på södra Palamux. Bergen behärskas av dvärgar, vilka kom som slavar till det heliga Kishatet. Dvärgarna ogillar människor och speciellt präster.</p>
<h3 id="korjulme">Korjulme</h3>
<p>Pastoral trakt på norra Saphyna, känd för sina fruktodlingar.</p>
<h3 id="kornella">Kornella</h3>
<p>Helig kvinna som under en missionsresa grundade staden O på fastlandet. Den heliga Kornella fick senare en uppenbarelse av havsgudinnan Anxalis, med innebörden att man inte skulle grunda fler kolonier på fastlandet.</p>
<h3 id="klippkralare">Klippkrälare</h3>
<p>Boskapsras med ödleliknande klor istället för klövar. Rasen är vanlig i bergstrakter på Palamux och Trinsmyra. Klippkrälaroxen används ofta for att dra bergsvagnar, vilket den gör med hastigheten L8 även i ojämn terräng.</p>
<h3 id="klockerin">Klockerin</h3>
<p>Klassiskt musikinstrument med glas- och metallklockor på vilka man spelar med speciella fingerspröt.</p>
<h3 id="klomellien">Klomellien</h3>
<p>Rike på fastlandet, känt för sina goda hantverkare.</p>
<h3 id="klusenveld-graam">Klusenveld Graam</h3>
<p>Nuvarande Urigallu och Primus Prokurator i Soblak, Trakoriska rikets provins på Palamux.</p>
<h3 id="knuckel">Knuckel</h3>
<p>Kämpalek bland barboskerna i Ziddisbar.</p>
<h3 id="kommedia-dellanco">Kommedia dell'anco</h3>
<p>Populär gatuteater bland vita ankor i Ruhl.</p>
<h3 id="kondottiar">Kondottiär</h3>
<p>Härförare med egna legotrupper som hyrs ut till intresserade. Trakoriska riket anlitar ofta kondottiärer.</p>
<h3 id="krau-ki">Krau-Ki</h3>
<p>Kättersk stad som i urtiden flyttades av gudarna från det tropiska Yndar på andra sidan världen till Marjura. Ur Krau-ki uppstod kungariket Cruri.</p>
<h3 id="krima">Krima</h3>
<p>Stad i Kishatet på Palamux.</p>
<h3 id="krindenland">Krindenland</h3>
<p>Magiskt förvanskad landsdel på norra Saphyna, vilken delvis tycks ha egna naturlagar.</p>
<h3 id="krindenmaar">Krindenmaar</h3>
<p>Hamnstad på Saphyna just söder om Krindenland.</p>
<h3 id="kristallens-sekler">Kristallens sekler</h3>
<p>Beteckning på Klavykiska rikets storhetstid under perioden 50 fO-150 eO.</p>
<h3 id="kronolaaben">Kronolaaben</h3>
<p>Kolossal manick och skrytbygge i Tricilve, avsedd att mäta tid och underlätta astrologernas beräkningar.</p>
<h3 id="kruzanderviken">Kruzanderviken</h3>
<p>Havsvik utanför Tricilve på Paratorna.</p>
<h3 id="kryffermara">Kryffermåra</h3>
<p>Fruktat skogsogräs som gör hela Kryfferskogen nästan helt oframkomlig genom sina slingrande rankor. Kryffermåran kallas också ormgräs och på slätten härgräs. Av torkat härgräs bereds asbast.</p>
<h3 id="kryfferskogen">Kryfferskogen</h3>
<p>Vildskog på östra Paratorna. Hemvist för skeckerfolket.</p>
<h3 id="krystalokraterna">Krystalokraterna</h3>
<p>Det högsta prästrådet i Kishatet. Rådet består av tretton Krystalokrater samt Shar Kishatin</p>
<h3 id="krakbroms">Kråkbroms</h3>
<p>Irriterande jättefluga i Skuggornas träsk på Paratorna.</p>
<h3 id="kvasa-gumse">Kväsa gumse</h3>
<p>Rå laglek bland barboskerna i Ziddisbar.</p>
<h3 id="laabne">Laabne</h3>
<p>Ödeland väster om Lasemos. Laabne förstördes av de grå eminensernas hämningslösa magi.</p>
<h3 id="langock">Langock</h3>
<p>Vanlig grönsak på Paratorna. Ursprungligen beteckningen på skeckerfolket.</p>
<h3 id="lasemos">Lasemos</h3>
<p>Landsdel på södvästra Palamux. Lasemos var den enda civiliserade delen av Trakoriska öarna efter den Tredje Konfluxen år 598 fO. Från denna trakt har Klavykiska riket och sedan Trakoriska riket utvecklats.</p>
<h3 id="lilla-laderfen">Lilla läderfén</h3>
<p>Oanständig drottning över astrildernas älvor i trinsmyrisk folktro. Lilla läderfén tros hålla ett vakande öga över människornas kärleksaffärer.</p>
<h3 id="limbes">Limbes</h3>
<p>Verksamhetsgrenar under Bodâken, rikets styrande råd. Limbes betyder lemmar och indelas i manes och podes, händer och fötter. Under dessa finns digeter och falaner, fingrar och tår.</p>
<h3 id="limmarsfjaset">Limmarsfjäset</h3>
<p>Liten sjö vid Tocmerskogen på Saphyna.</p>
<h3 id="lugal-fusca">Lugal-Fusca</h3>
<p>Känd stridsteoretiker från Tricilve, mest berömd för att döma ut banzikans urgamla lära.</p>
<h3 id="lumaria">Lumaria</h3>
<p>Vild ö norr om Palamux. Bebos enligt sägnerna av kannibaler.</p>
<h3 id="lususce">Lususce</h3>
<p>Berömd tjuv och författare. Påbörjade skriften ”Resbok för öarnes hieltar”, men dog innan arbetet avslutades.</p>
<p>Han vann på sin tid stor ryktbarhet genom att i smyg knyta ihop tre av gorgonen Euryales hårormar. När gorgonen vaknade och sökte reda ut härvan med en hötjuga blev ormarna så upprörda att de bet ihjäl varandra och sina närmaste grannar. Euryale kan därför kännas igen på en skallig fläck på bakhuvudet. Många har betvivlat Lususces historia, som ska ha utspelats nära Yoh Niur på Palamux, men ingen har velat kontrollera sanningshalten.</p>
<p>Lususce påbörjade sin bok med ambitionen att fullständigt kartlägga Nordhavets fasor. Tyvärr blev bara två rullar skrivna innan tjuven bröt nacken. Detta hände en sorglig morgon bara för att snubbla över sin dvärgkanin, som under natten brutit sig ut ur sin bur på jakt efter rababerstjälkar, vilket den älskade över allt annat. Det antogs allmänt att någon skämtsam gud med detta nesliga öde velat näpsa Lususce för hans ljudliga skrävlande, varför kaninen fördes ända till Isakra för att offras på den ’okända maktens altare’ i Etemenankitemplet.</p>
<h3 id="luvena">Luvena</h3>
<p>Den onda mångudinnan som tillbes på undangömda platser i Trakorien.</p>
<h3 id="maghurbal">Maghurbal</h3>
<p>Kishatets näst största stad.</p>
<h3 id="magilre">Magilre</h3>
<p>Kungarike på fastlandet söder om Trakoriska öarna. Skickliga diplomater med goda förbindelser till riket.</p>
<h3 id="magister">Magister</h3>
<p>Titel på akademiskt skolad magiker.</p>
<h3 id="makulon-nihivelli">Makulon Nihivelli</h3>
<p>Känd radikal tänkare från Paratorna. Hans läror har haft stor betydelse för den Kastykiska omvändelsen och Trakoriska rikets utformning.</p>
<h3 id="malossisjon">Malossisjön</h3>
<p>Sjö på centrala Paratorna. Stor betydelse för skeppande av skogsråvara och sylvoleum.</p>
<h3 id="manovga">Manovga</h3>
<p>Ö norr om Palamux, bebodd av kannibaler.</p>
<h3 id="marackel">Marackel</h3>
<p>Slang för ”kopparmynt”. Ordet används bara som pluralform.</p>
<h3 id="maravelda">Maravelda</h3>
<p>Lasemosi största stad. En gång säte för Baskimer Brushanes regim. Staden är nu fattig, men har en ansedd akademi.</p>
<h3 id="marduk">Marduk</h3>
<p>Stormguden i trakorisk tro.</p>
<h3 id="marduks-rannarbana">Marduks rännarbana</h3>
<p>Stormpiskat sund mellan Saphyna och Palamux.</p>
<h3 id="marjura">Marjura</h3>
<p>Ö långt nordväst om Trinsmyra. Trakoriska riket har ockuperat staden Arhem och svavelträsken för att utvinna svavel. Se modulen ”Svavelvinter”.</p>
<h3 id="matagdebergen">Matagdebergen</h3>
<p>Ödsligt bergsmassiv på centrala Saphyna. I bergen finns herdar och spridda svartfolksstammar.</p>
<h3 id="maxulaf-den-fromme">Maxulaf den fromme</h3>
<p>Ökänd pelarfader på femhundratalet eO. Känd för att ha avrättat gott folk av rent kommersiella skäl.</p>
<h3 id="mazmatra">Mazmatra</h3>
<p>Stad vid Malossisjön på Paratorna. Centrum för skogsbruk och sylvoleumodlingar.</p>
<h3 id="mea-plakole">Mea Plakole</h3>
<p>Stegosi huvudstad som ingen sett sedan Stegosi förmörkelse år 440 eO.</p>
<h3 id="mea-simia">Mea Simia</h3>
<p>Gränsflod mellan Karramak och Bralorge på Paratorna.</p>
<h3 id="melse">Melse</h3>
<p>Stor hamnstad på södra Paratorna. Centrum för spannmålshandel söderut.</p>
<h3 id="melukha">Melukha</h3>
<p>Tropiskt rike i det fjärran södern. Nära vän och god handelspartner till trakorierna sedan ”de heliga svanarnas seglats” år 0.</p>
<h3 id="mereld">Mereld</h3>
<p>Grannö till rikets koloni Bzegusta. Mereld är en självständig, god republik av animister och elementarmagiker.</p>
<h3 id="miasma">Miasma</h3>
<p>Vidsträckta sumpmarker på östra Saphyna. Luften är skadlig för människor. Varje dag i Miasma minskar FYS med 1T4. Den som missar ett dagligt FYS-slag drabbas av malaria, röta i någon kroppsdel eller annat elände.</p>
<h3 id="milacke">Milacke</h3>
<p>Region på västra Trinsmyra, känd för driftiga och hätska innevånare. Trakoriska riket har trupper i trakten, men folket styr sig själva.</p>
<h3 id="mispel">Mispel</h3>
<p>Blåblommande buske i skogar på Saphyna, Paratorna och Palamux. Buskens frön är rörliga och hakar fast på djur eller människor för att suga blod så att de kan gro. Offren får ingen minskad KP, men spelledaren bör ge något straff om man tränger in i mispelsnår med frön. Läs beskrivningen av Briors plågor.</p>
<h3 id="moherra">Moherra</h3>
<p>Stad i norra Karramak på Paratorna. I staden handlar ofta skecker med rikets folk.</p>
<h3 id="morelvidyn">Morelvidyn</h3>
<p>Kopparhavets västra sydkust, bebodd av piratfurstar, svarta ankor och annat löst folk. Goda sjöfarare som ibland säljer slavar i Trakorien.</p>
<h3 id="moskorien">Moskorien</h3>
<p>Klavykiska rikets kärnområde på Palamux.</p>
<h3 id="munzga">Munzga</h3>
<p>Kungariket Magilres huvudstad.</p>
<h3 id="muskari">Muskari</h3>
<p>Den joridialekt som talas på Palamoxi slätter.</p>
<h3 id="mustelon">Mustelon</h3>
<p>Även ”vargiller”. Stort mårddjur som ofta anfaller får och tamboskap, men även är farlig för människor.</p>
<h3 id="mynd-mazuldre">Mynd Mazuldre</h3>
<p>Ilibauriens största stad. Ett centrum för illegal droghandel, brottslighet och allehanda elände.</p>
<h3 id="mansten">Månsten</h3>
<p>Dyrbar sten som självlyser i takt med månens faser. Se modulen ”Svavelvinter”.</p>
<h3 id="na-yoh">Na Yoh</h3>
<p>Oas mitt på Fokalerslätten. Centrum för salthandeln i området.</p>
<h3 id="naramsi">Naramsi</h3>
<p>Legendarisk härförare och sedemera Klavykiska rikets förste kejsare.</p>
<h3 id="nardor-brodrans-sturske-sinnen">Nardor Brodrans sturske sinnen</h3>
<p>En av de fyra styrande munkordnarna i Nastrôl.</p>
<h3 id="nastrol">Nastrol</h3>
<p>Munkstat norr om Moskorien på Palamux. Bildades ursprungligen för att vakta Klavykiska riket mot Kargoms barbarer.</p>
<h3 id="nomona-veritrae">Nomona Veritrae</h3>
<p>”Sanningens namnrullar”, Shamashernas heliga skrift.</p>
<h3 id="nordhavets-ljus">Nordhavets ljus</h3>
<p>Synonym för Fontra Cilor, Klavykiska rikets gamla huvudstad.</p>
<h3 id="notard">Notard</h3>
<p>Officiell ämbetsman i rikets tjänst, bemyndigad att signera kontrakt och andra dokument så att de får laga kraft. För detta tar notarden bra betalt.</p>
<h3 id="obbola">Obbola</h3>
<p>Flod i Milacke på Trinsmyra.</p>
<h3 id="okruzande">Okruzande</h3>
<p>Hamnstad på en klippö i Kruzanderviken utanför Tricilve.</p>
<h3 id="oljepil">Oljepil</h3>
<p>Träd från vilket man utvinner sylvoleum. Oljepilen brukas framförallt runt Malossisjön på centrala Paratorna.</p>
<h3 id="oorams-skog">Oorams skog</h3>
<p>Gränstrakt mellan Lasemos och alvskogarna Gwondel Leigû. Svartfolk från Klagga söker inte sällan plundra handelskaravaner i Oorams skog.</p>
<h3 id="opiander">Opiander</h3>
<p>Beroendeframkallande krydda och drog som är förbjuden över hela Trakorien utom i Ilibaurien. Förstör efter långvarigt bruk såväl tarmar som hjärna.</p>
<h3 id="ormgras">Ormgräs</h3>
<p>Se Kryffermåra.</p>
<h3 id="palamux">Palamux</h3>
<p>Den västligaste av de Trakoriska öarna.</p>
<h3 id="panzarklacken">Panzarklacken</h3>
<p>Palamoxi sydspets, en stor klippa som avslutar Kopparbergens kedja.</p>
<h3 id="paraltro">Paraltro</h3>
<p>Region på västra Paratorna. Känd för skeppsbygge, nötter, fårhållning. Halvlängdsmännen har många boningar i trakten.</p>
<h3 id="pata">Pata</h3>
<p>Klassiskt duell vapen från Moskorien.</p>
<h3 id="pelarbergen">Pelarbergen</h3>
<p>Trakt med pelarformade bergsplatåer i norra Milacke på Trinsmyra.</p>
<h3 id="pelarfadern">Pelarfadern</h3>
<p>Kastykiska kyrkans överhuvud. Residerar i staden Fam Kvalvi på Paratorna.</p>
<h3 id="pimperkork">Pimperkork</h3>
<p>Brännbar havsväxt som flyter iland i stor mängd på Trinsmyra. På ön kostar torkad pimperkork ungefär hälften så mycket som ved, men man kan bära dubbelt så många ransoner bränsle eftersom pimperkork är mycket lätt.</p>
<h3 id="piondermunkarna">Piondermunkarna</h3>
<p>Lärd sekt inom shamashernas kyrka.</p>
<h3 id="pisarus">Pisarus</h3>
<p>Känd radikal tänkare från Paratorna. Hans läror har haft stor betydelse för den Kastykiska omvändelsen och Trakoriska rikets utformning.</p>
<h3 id="praanz-da-kaelve">Praanz da Kaelve</h3>
<p>Beryktad fäktmästare och adelsman från Tricilve. Enligt vissa den skickligaste sabelfäktaren i Trakorien.</p>
<h3 id="primus-prokurator">Primus prokurator</h3>
<p>Titel på Bodâkens mäktigare guvernörer i provinser farsegels Paratorna.</p>
<h3 id="prokurator">Prokurator</h3>
<p>Lägre guvernör, underställd en primus prokurator.</p>
<h3 id="quafacha">Quafacha</h3>
<p>Flod i Moskorien och södra Nastrol.</p>
<h3 id="rakma">Rakma</h3>
<p>Den största staden i Milacke. På sin tid säte för de galna milackernas regim.</p>
<h3 id="rangindro">Rangindro</h3>
<p>Flod i södra Milacke på Trinsmyra.</p>
<h3 id="ransard">Ransard</h3>
<p>Trakoriska rikets arvfiende. Se artikeln om rikets grannar.</p>
<h3 id="ranz">Ranz</h3>
<p>Heligt berg i länet med samma namn på Paratorna.</p>
<h3 id="ranzinersekten">Ranzinersekten</h3>
<p>Munksekt som påstår sig kommunicera med berget Ranz genom att tålmodigt lyssna till dess oändligt långsamma röst.</p>
<h3 id="raugon">Raugon</h3>
<p>Glupsk, intelligent insektoid som förekommer i vattnen från Maminira me Delema söder om Melukha upp till Palamux. Raugonerna bygger flytande nästen och har sporadiskt handelsutbyte med gråalverna.</p>
<h3 id="remuntra">Remuntra</h3>
<p>Världsfrämmande gud i Trakorisk tro.</p>
<h3 id="rhabdorana">RhabdoRana</h3>
<p>Ökänd mördarsekt från Trinsmyra. RhabdoRana dyrkar gudinnan Inashtars demontjänare Ghumgakk, ”hämnaren med de svarta läpparna”.</p>
<h3 id="rham-nakra">Rham Nakra</h3>
<p>Viken utanför staden O på fastlandet.</p>
<h3 id="ripigus-oxenklov-da-nastrol">Ripigus Oxenklöv da Nastrol</h3>
<p>Närmast helgonförklarad primus prokurator över hela Saphyna.</p>
<h3 id="rubakin">Rubakin</h3>
<p>Flod på Frimbolinerslätten på Saphyna.</p>
<h3 id="ruhl">Ruhl</h3>
<p>De vita ankornas egen provins på. nordöstra Paratorna. Trakten befolkas även av många halvlängdsmän.</p>
<h3 id="rung">Rung</h3>
<p>Otillgänglig bergstrakt på norra Trinsmyra. Rung har aldrig kuvats och bebos av ett mycket krigiskt folk nära allierat med dvärgarna. Jorden i Rung innehåller ett ämne som påverkar hjärtat. Den som varit länge i trakten riskerar därför att drabbas av hjärtsnörp då han lämnar bergen. Detta tolkar runglerna själva som att all annan mark är giftig för dem.</p>
<p>Då man lämnar Rung dras 1T4+X poäng från FYS, där X är antal veckors vistelse i landet men högst 15. FYS-poängen återfås därefter en i veckan upp till det normala. Den som har varit i Rung mer än ett år återfår bara hälften av FYS-poängen tills han återvänder.</p>
<h3 id="rungli">Rungli</h3>
<p>Det svårtolkade språket i Rung.</p>
<h3 id="sgahagly">s'Gahagly</h3>
<p>By bland pelarbergen norr om Milacke.</p>
<h3 id="srid-be-ghile">s'Rid be Ghile</h3>
<p>Den enda staden på ön Bhannavil. Centrum för den klassiska banzikan som undervisas vid flera skolor. Staden har även många goda vapensmedjor.</p>
<h3 id="sanithsider">Sanithsider</h3>
<p>Nordlig ö där de blåhudade orghingarna bor. Orghingarna är enstöringar, men handlar ibland med sydligare länder.</p>
<h3 id="sanithsid">Sanithsid</h3>
<p>Blåhudad innevånare från det nordliga Orghin.</p>
<h3 id="samkarna">Samkarna</h3>
<p>Tropisk kontinent åt sydväst.</p>
<h3 id="saphyna">Saphyna</h3>
<p>Den sydligaste av de Trakoriska öarna.</p>
<h3 id="shamash">Shamash</h3>
<p>Sanningens gud i trakorisk tro. Det heliga Kishatets gud.</p>
<h3 id="shamashs-finger">Shamashs finger</h3>
<p>Glasklippa i havet nära Branyle Gannula på södra Palamux. Vallfartsplats för shamasherpilgrimer.</p>
<h3 id="shar-kishatin">Shar Kishatin</h3>
<p>Det heliga Kishatets ledare och shamasherkyrkans högste ledare.</p>
<h3 id="shukallituda">Shukallituda</h3>
<p>Berömd tänkare och vetenskapsman från Maravelda i Lasemos.</p>
<h3 id="silkesalger">Silkesalger</h3>
<p>Se algsilke</p>
<h3 id="silverdecaur-sd">Silverdecaur (sD)</h3>
<p>Trakoriska rikets silvermynt.</p>
<h3 id="siola">Siola</h3>
<p>Stad i Paraltro på Paratorna. I Siola ligger den kejserliga arsenalen där krigsfartyg, större krigsmaskiner och annan utrustning tillverkas.</p>
<h3 id="sirend">Sirend</h3>
<p>Valsångare från Isakra på Trinsmyra. Sirenderna söker genom sin sång locka in valarna till fångstmännen i fjordarna.</p>
<h3 id="skallsprackarsot">Skallspräckarsot</h3>
<p>En klassisk pest, vars smitta får offrens huvud att svälla upp tills de spricker i en svavelgul kaskad. Pesten drabbade öarna på 130-talet fO.</p>
<h3 id="skecker">Skecker</h3>
<p>Paratornas urinnevånare, ett fläckigt jägarfolk som nu har trängts undan till Kryfferskogarna och Hoedjar.</p>
<h3 id="skolast">Skolast</h3>
<p>Akademisk titel.</p>
<h3 id="skolopod">Skolopod</h3>
<p>Jättelik asätande tusenfoting från Rung. En skolopod kan bära trupper uppför och nerför lodräta klippor såväl som på plan mark.</p>
<h3 id="skrynk">Skrynk</h3>
<p>Den storkäftade härold som avgjorde slaget ”ylarnas afton” till rikets fördel år 525 eO.</p>
<h3 id="skuger">Skuger</h3>
<p>Stad i Ilibaurien på Paratorna.</p>
<h3 id="skuggornas-trask">Skuggornas träsk</h3>
<p>Ohälsosam träskmark på centrala Paratorna. Djuren i Skuggornas träsk har underliga psykiska förmågor som kan driva folk till vansinne.</p>
<h3 id="smickelbrade">Smickelbräde</h3>
<p>Populärt spel över hela Trakorien som kombinerar taktik på spelbrädet med mer våldsamma inslag.</p>
<h3 id="soblak">Soblak</h3>
<p>Den näst största staden på Trakoriska öarna och rikets enda stad på Palamux. Centrum för politisk påverkan i området och kontakter med det heliga Kishatet. Staden är en stor utskeppningshamn för sten och handel med Kopparhavets länder.</p>
<h3 id="spindelranka">Spindelranka</h3>
<p>Människoätande växt i Skuggornas träsk på Paratorna.</p>
<h3 id="staden-o">Staden O</h3>
<p>Frihandelsstad längst inne i Rahm Nakras vik på fastlandet. I staden O ska allt gå att köpa för pengar.</p>
<h3 id="stegos">Stegos</h3>
<p>Ö utanför Kishatets kust, som pga sitt förräderi mot Shamash drabbats av mörker och isolering.</p>
<h3 id="storhirdman">Storhirdman</h3>
<p>Ledare för rikstrupper som lyder direkt under Bodâken på särskilt betydelsefulla uppdrag eller platser.</p>
<h3 id="sylvoleum">Sylvoleum</h3>
<p>Olja från oljepilsträdet som renats med salt och används i lampor och brännare. Sylvoleum finns i flera kvaliteer och kostar som vanlig lampolja.</p>
<h3 id="syntald">Syntald</h3>
<p>Akademisk titel förbehållen mästare av teoretiska ämnen. Den främste inom ämnet vid varje akademi kallas storsyntald, medan mindre vetande kallas skolaster.</p>
<h3 id="tetroderkarp">Tetroderkarp</h3>
<p>Oerhört läcker fisk från Trakoriska sjön, men dess inälvor är ett ofelbart dödligt gift. Man kan inte rena giftet, men inälvorna kan kanske smygas ner i fiskrätter utan att märkas.</p>
<h3 id="thimassergapet">Thimassergapet</h3>
<p>Havsbukt mellan Ziddisbar och Lasemos. Enligt gamla rykten ska Thimassergapet vara bottenlöst och ha en förbindelse med urhavet.</p>
<h3 id="tiamat">Tiamat</h3>
<p>Den kvinnliga urgudinnan eller urvarelsen. Egentligen det tillstånd av kaos ur vilket världen skapades.</p>
<h3 id="tiamats-tvenad">Tiamats tvenad</h3>
<p>Ålderdomlig sång som beskriver hur Tiamats kaos klövs av skaparguden. Av hälfterna skapades världen och motvärlden.</p>
<h3 id="tigwalvan">Tigwalvan</h3>
<p>Ljusguden från Mereld. Dyrkas av kafrilersekten.</p>
<h3 id="tigold">Tigôld</h3>
<p>Hamnstad till Gudiena på Saphyna. Sjötrafiken mellan Tigôld och Melse på Paratorna är mycket livlig.</p>
<h3 id="tocmerskogen">Tocmerskogen</h3>
<p>Urskog på östra Saphyna. Skogen bebos av skygga sagoväsen men är mycket svårframkomlig och skys av folket i byarna.</p>
<h3 id="tolguld">Tolguld</h3>
<p>Jättekrigare från Urma på Palamux.</p>
<h3 id="torilia">Torilia</h3>
<p>Trakoriska rikets sydligaste handelsbas på västra kontinenten.</p>
<h3 id="trakin-tr">Trakin (Tr)</h3>
<p>Guldmynt i Trakorien kallas trakiner (Tr).</p>
<h3 id="trakoriska-riket">Trakoriska riket</h3>
<p>Det rike som för närvarande dominerar öarna i nordhavet. Namnet kommer av ”traekor”, som betyder ”att andas fritt”.</p>
<h3 id="tricilve">Tricilve</h3>
<p>Trakoriska rikets huvudstad på Paratorna.</p>
<h3 id="trinsmyra">Trinsmyra</h3>
<p>Den nordligaste av de Trakoriska öarna.</p>
<h3 id="trocuspa">Trocuspa</h3>
<p>Stridsguden i trakorisk tro.</p>
<h3 id="trossgosse">Trossgosse</h3>
<p>Yngling som sitter på de tunga moskoriska stridsvagnarna och bevakar de studsande draggarna så att dessa ej fastnar eller trasslar ihop sig. Stridsvagnsförarna börjar alltid sin bana som trossgossar.</p>
<h3 id="trybra">Trybra</h3>
<p>Hamnstad i västra Moskorien.</p>
<h3 id="tradsknusarne">Trädsknusarne</h3>
<p>Trädälskande sekt i skogarna runt Malossisjöns stränder. Trädsknusarne vaktar skogarna mot inväxt av kryffermåra.</p>
<h3 id="uelgeric">Uelgeric</h3>
<p>Måttlöshetens gud i trakorisk tro.</p>
<h3 id="urma">Urma</h3>
<p>Självständig, mindre stat på centrala Palamux. Befolkas av människor och tolgulder.</p>
<h3 id="valliman">Valliman</h3>
<p>Den yngre av de två solgudarna. Hans äldre bror Drigel har spärrat in Valliman i underjorden där han tvingas släpa solen genom grottorna från väster till öster varje natt.</p>
<h3 id="vallimans-skog">Vallimans skog</h3>
<p>Poem som beskriver Vallimans födelse och fördärv.</p>
<h3 id="vildeld">Vildeld</h3>
<p>Vätska som flammar upp då den stöter på vatten. Vildelden är en bevarad trinsmyrisk hemlighet som nyttjas vid sjöslag mot Klavykiska och Trakoriska rikena.</p>
<h3 id="vindens-angar">Vindens ängar</h3>
<p>Öde hedlandskap på sydvästra Palamux. Vallfartsort för Remuntradyrkare.</p>
<h3 id="voag-aspede">Voag Aspede</h3>
<p>Den döda ruinstaden i Laabne, en gång de grå eminensernas förtrollade stad. Idag hemsöks Voag Aspede av svartfolk och vålnader.</p>
<h3 id="vox-ranzina">Vox Ranzina</h3>
<p>Ranzinersektens heliga bok, där medlemmarna tecknar ner berget Ranz’ visa ord.</p>
<h3 id="vulferveden">Vulferveden</h3>
<p>Skog i norra Kark och tillflyktsort för ett vargmannarike som leds av vargkvinnan Ao’ya — ”onda bettet”.</p>
<h3 id="vumbra">Vumbra</h3>
<p>Tidigare Åålskallarnas huvudstad på Trinsmyra. Vumbra annekterades samtidigt med övriga Kark av Trakoriska riket år 530 eO. Staden har en stor garnison och skeppar ut metaller från gruvorna i Hymbergondbergen.</p>
<h3 id="woddam">Woddam</h3>
<p>I sägnerna ett förhistoriskt rike av demondyrkare på centrala Palamux. Guden Marduk ska så ha förtretats på woddamiterna att han kastade ett jättelikt eldklot på dem, och därmed skapade Fokalerslätten och Kargomväggen.</p>
<h3 id="ylarnas-afton">Ylarnas afton</h3>
<p>Ett klassiskt slag mellan saphyner och paratornier på Gudienerslätten år 525 eO.</p>
<h3 id="yoh">Yoh</h3>
<p>Fokales gamla heliga stad invid Kargomväggen. Idag ligger Yoh öde och kallas ”Yoh niur” — det öde och tomma Yoh.</p>
<h3 id="zaroflas">Zaroflas</h3>
<p>Stor hamnstad på västra Paratorna.</p>
<h3 id="zepelond">Zepelond</h3>
<p>Varmluftsskepp för bekväm transport av rikt folk över Paratorna. Zepelonden dras framåt av flygande djur.</p>
<h3 id="ziddisbar">Ziddisbar</h3>
<p>Palamoxi sydliga udde.</p>
<h3 id="ziddisgranit">Ziddisgranit</h3>
<p>Grönaktig, vacker granit från Ziddisbar. Stor handelsvara från trakten.</p>
<h3 id="ziggurat">Ziggurat</h3>
<p>Trappstegstempel. Mest berömd är zigguraten i Fontra Cilor, varifrån stjärnskådarna gör sina iakttagelser.</p>
<h3 id="zombin">Zombin</h3>
<p>Dövande dryck från Saphyna. Zombin används mot vissa sjukdomar och för att hålla farliga brottslingar lugna. Se även modulen ”Svavelvinter”.</p>
<h3 id="zymb">Zymb</h3>
<p>Flod i Ruhl på Paratorna. Runt floden odlar de vita ankorna grodor och växter som torkas till föda åt släktingar på öarna.</p>
<h3 id="aalskallarna">Åålskallarna</h3>
<p>Den sista kungaätten på Trinsmyra. Åålskallarna lever fortfarande i Rung varifrån de gör motstånd mot de trakoriska angriparna.</p>
<h3 id="ornhyllan">Örnhyllan</h3>
<p>Torg i HOXOH, öppet mot havet i öster. På Örnhyllan spelas ”Det gambla havet”, ett evigt pågående musikverk.</p></div></div>