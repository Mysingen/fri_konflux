
<!DOCTYPE html">
<head>
<meta charset="utf-8">
<style> @import "../style.css"</style>
</head>

<div id="nav" class="nav"></div>
<script async type="text/javascript" src="../nav_data.js"></script>
<script async type="text/javascript" src="../nav.js"></script>
<div class="content">

<p><title>Avslutning - Oraklets fyra ögon</title></p>
<h1 id="17-avslutning">17. Avslutning</h1>
<p>Sedan äventyrarna räddat de överlevande oraklen och fört dem till en någorlunda säker plats är den här modulen avslutad. Säkra platser är hos Gobrugda i Skuggornas träsk, på Melealinas ö i Tocmerskogen eller på annan plats där Shagul och RhabdoRana inte kan få tag på sina tilltänkta offer. Melealina önskar nu vara ifred med matematikern Nastigast och Gobrugda för att i stjärnorna se vad som måste göras härnäst. Rollpersonerna kan under tiden ge sig av på andra äventyr för att eventuellt återvända till nästa modul i serien om den femte konfluxen eller stanna kvar som livvakter och ägna sig åt egen träning eller studier. I så fall kan spelsällskapet lägga äventyret på is så länge och spela med andra rollpersoner.</p>
<p>Önskar man slutföra äventyret en gång för alla, kan Melealina istället be att man för henne och de andra oraklen till kung Arn Dunkelbrink av det nyväckta Stegos (se avsnittet om <strong>politisk utveckling</strong>). Oraklen blir det nya kungarikets rådgivare och rollpersonerna får officiella hyllningar som hjältar på ön. Kanske blir de till och med adlade för sina insatser, tjänare av vite Shamash och riddare i Arn Dunkelbrinks heliga armé. Nya hjältedåd hägrar!</p>
<p>Något ska nämnas om olika personers användning i fortsatt kampanjspel:</p>
<h2 id="vargkvinnan-raoga">Vargkvinnan Raoga</h2>
<p>Raoga har drabbats av remuntradyrkarnas vansinne och kan tyckas fullständigt oanvändbar. Emellertid fungerar hennes outhärdliga sång på ”den gyllene klavens tonart” som nyckel till Store Stenfar som dyker upp i nästa modul. (Detta antyds i versraderna 47-48 av Vox Ranzina.) Om SL vill ge henne någon användning redan nu, kan hennes sång fungera som en E7 ÖPPNA. Det är dock en viss risk med att vistas i Raogas närhet eftersom man själv kan smittas av remuntravansinnet.</p>
<h2 id="melealina">Melealina</h2>
<p>Melealina är den egentliga astrologen i sällskapet och den som verkligen vet vad kampen mot Shagul och jakten på den femte konfluxen innebär. Hon kommer i nästa modul att ge rollpersonerna nya uppdrag och är närmast oumbärlig i sammanhanget. (Som tur är har Shagul ganska svårt att skada henne). Om hon lämnar sin dal, tar hon med sig ett stort ekollon från sin blomsterek så att hon kan plantera om den när hon hittar det säkra ställe verserna 70-72 i Vox Ranzina talar om.</p>
<h2 id="det-bla-barnet">Det blå barnet</h2>
<p>Det blå barnet är framförallt bra på att hålla Shagul i schack eftersom trollkarlen inte kan göra nya kloner så länge barnet lever. Barnets förmåga att göra färgade föremål grå kan vidare släcka det röda jordblodets makt som antyds i verserna 23-24 av Vox Ranzina. Detta får betydelse i slutstriden mot Shagul och kung Ottar. </p>
<h2 id="nastigast">Nastigast</h2>
<p>Nastigast kan framförallt hjälpa Melealina att räkna ut hur stjärnorna kommer att stå vid en viss tidpunkt. När Nastigast har räknat ut stjärnornas positioner kan Melealina tolka dem astrologiskt.</p>
<h2 id="didra-damagi-och-elmesum">Didra Damagi och Elmesum</h2>
<p>Didra är mycket lik sin mormor Elmesum i unga dagar. Shagul är fortfarande förälskad i Elmesum fast han inte vill erkänna det för sig själv och förträngt kvinnans bild. Får han syn på Didra väcks hans kärlek till liv igen. Han kan inte förmå sig att skada henne utan kommer att försöka föra henne till sig. Didra är med andra ord ett utmärkt vapen mot trollkarlen enligt verserna 38-40 i Vox Ranzina. Mormor Elmesum som bor i hennes öra känner ju dessutom trollkarlens sanna ansikte.</p>
<h2 id="bodoniuskinquarras">Bodonius/Kinquarras</h2>
<p>Ranzinermunkens förmåga att lyssna kommer väl till pass i nästa modul när man ska samspråka med Store Stenfar.</p>
<h2 id="gobrugda">Gobrugda</h2>
<p>Gobrugdas dåliga hälsa gör honom dessvärre mindre användbar, men hans förmåga att färdas mellan olika världar är värdefull i nästa del av serien.</p></div></div>